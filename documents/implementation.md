## Lopullinen palautus

Projektini aihe on keskustelusovellus. Sovelluksesta löytyy keskustelukanavia, joilla käyttäjät voivat jutella erilaisista asioista.
Sovellukseen voi luoda oman käyttäjän, jonka jälkeen voi kirjautua sisään ja ulos nappia painamalla.
Käyttäjät voivat luoda uusia kanavia, sekä keskusteluita kanaville. Itse luotuja keskusteluita voi muokata ja poistaa. Keskusteluihin voi jättää kommentteja.
Käyttäjät voivat myös luoda ryhmäkeskusteluita, joihin vain tietyt henkilöt pääsevät käsiksi. Ylläpitäjiin ei päde käyttäjäkohtaiset rajoitukset. He voivat poistaa minkä tahansa kommentin, keskustelun tai kanavan. Sovelluksen rakenne:

**Etusivu**
- Etusivulla näkyy kaikki sovellukseen luodut keskustelut
- Keskustelun kommentteja pääsee lukemaan kuvaketta klikkaamalla
- Jos käyttäjä on kirjautunut sisään, siitä näkyy maininta sivun yläosassa
- Sivun ylänurkasta löytyy hakutoiminto, jonka avulla voi etsiä yksittäisiä keskusteluita tai kommentteja

**Kanavat**
- Tällä sivulla näkyy lista sovelluksen keskustelukanavista
- Jokaisen kanavan kohdalla näkyy, montako keskustelua se sisältää ja milloin se on viimeksi ollut aktiivinen
- Kanavan keskusteluita voi mennä lukemaan kanavan nimeä klikkaamalla
- Käyttäjä voi luoda uusia kanavia, mutta vain ylläpitäjä voi poistaa niitä
- Sivun ylänurkasta löytyy sama hakutoiminto kuin etusivulta

**Omat keskustelut**
- Sivulla on lista ryhmäkeskusteluista, joiden jäsen käyttäjä on
- Käyttäjä voi luoda tai poistaa ryhmäkeskusteluja

**Info**
- Sivulla näkyy muutama tilasto sovelluksesta sekä sovelluksen kommentoiduin keskustelu
